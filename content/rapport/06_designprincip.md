---
---
Webbplatsers användande av designprinciper
=======================

Urval
-----------------------
Jag valde tre webbplatser jag besökt och använt inom de senaste dagarna. Alla har olika utseende och mål.

####1. [Organic Makers](https://www.organicmakers.se/)
####2. [Unga aktiesparare](https://www.ungaaktiesparare.se/)
####3. [McDonald's](https://www.mcdonalds.com/se/sv-se.html)

Metod
-----------------------
Till hjälp för denna rapport har jag hämtat kunskap och information från videon [Art Pinciples](https://www.youtube.com/watch?v=eapeL2fwdc8&list=PLKtP9l5q3ce-oz7aoBkk-oEn4xzGbtqxU&index=6&t=0s) samt artikeln [Visual design elements and principles](https://www.youtube.com/watch?v=eapeL2fwdc8&list=PLKtP9l5q3ce-oz7aoBkk-oEn4xzGbtqxU&index=6&t=0s) från Wikipedia.

Resultat
------------------------

####__Organic Makers__

Webbplatsen finns till för att marknadsföra och sälja sina egna råvaror och produkter. De ger även tips, råd och recept som kunder kan använda för att göra egna produkter av deras råvaror.

Det är en minimalistisk design med svart, vitt och sparsamt använda färger på få platser. Horisontella svarta linjer i olika tjocklek går igenom hela webbplatsen.

Den minimalistiska designen passar utmärkt med deras varumärke. Det känns naturligt och rent, och man blir sugen på att lära sig mer och testa deras recept.

Den designprincip som kännetecknar webbplatsen mest är kontrasterna mellan själva temat och bilderna. Det är vit bakgrund med svart text och bilder som har utstickande färger. Det är en enkel och organiserad design på sidan, medan det bilderna innehåller är kaotiskt, där råvaror och produkter ligger utspridda. Några designelement är som tidigare nämnt, linjer. De har även en bra omväxling av struktur i bilderna med marmor, betong och gammalt trä.

Designprinciperna för undersidorna är inte riktigt likadana som för framsidan. Går jag in på "Eteriska oljor" består varje produktbild av själva behållaren samt växten som doften består av. Växten ligger bakom behållaren i en geometrisk form. För resten av deras produkter består produktbilden endast av själva behållaren.

####__Unga aktiesparare__

Webbplatsen syfte är att sälja medlemskap för att kunna utbilda och ge råd och stöd till unga människor som är intresserade av att hålla på med aktier.

De har en luftig sida som känns både minimalistisk men även färgglad. Det är blandat med hårda och mjuka kanter på både bilder och text.

Jag tycker de har en bra design med tanke på vad de vill få fram. Aktier kan för många kännas svårt och virrigt. Deras sida är öppen med enkel design på artikelbilder och korta texter. Användarens ögon går från det viktigaste till det mindre viktiga.

För att få fram betoning använder de kontrasterande färger och lägger den viktigaste informationen högt upp och det går från vänster till höger. De har även en sorts rytm med saker som spänner över hela sidans bredd och saker som endast är centrerade. Det skulle även kunna tas som kontrast, med innehåll som fyller och innehåll som har massor luft runtom sig. Designelement de har är kontrasterande färger på väl valda platser samt former såsom rektanglar och cirklar.

Deras design är lite ihållande. Det färgsprakande försvinner och blir istället endast svart, vitt och deras accentfärg grön. Artiklarnas bilder varvas av att vara cirklar eller rektanglar. Vissa undersidor är helt centrerade medan andra har allt innehåll på höger sida.

####__McDonald's__

Webbplatsens syfte är att ge information om allt som rör företaget, såsom menyer, miljöarbete, Ronald McDonald Hus, jobb och så vidare. Deras mål är att folk ska tycka om dom och vilja köpa deras mat.

Hemsidan är fylld till bredden av vackra bilder av deras mat, fin miljö och glada människor. Det som kännetecknar McDonald's är deras färger gult, rött, och grönt.

Hemsidan gör ett väldigt bra jobb på att inge en känsla av öppenhet och trygghet då de har så mycket information. Man blir sugen på maten tack vare de fruktansvärt bra bilderna, med rätt lagd betoning på färgerna som finns i maten. Det känns familjärt med glada ansikten och bilder på familjer och barn.

Webbplatsens främsta designprinciper är symmetri och rymd. De har två bilder på varje rad som tar upp lika delar av webbplatsens bredd där texten i bilderna endast utgör en liten del. De har hårda kanter/linjer på allt förutom "läs mer"-knapparna och pilknapparna för headern.

Symmetrin är ihållande för nästan alla undersidor. De har två kolumner som tar upp sidans bredd, antingen som förstasidan med två bilder på varje rad, eller en bild och en text bredvid. På andra undersidor är allt innehåll centrerad men tar ändå upp mycket eller allt av sidans bredd.

Analys
------------------

Det var intressant att se hur olika företag använder design för säljande ändamål. Då fokus ligger på att just sälja behövs inte mycket text, det var ihållande för alla sidor. Det är först när man letar efter något och klickar sig vidare man kan få reda på allt man vill. Personligen tycker jag att McDonald's sida är lite för mycket. Det känns inte nödvändigt att ens ha så många bilder, och speciellt inte att de tar upp hela sidan. Men då de vill ge sina kunder en känsla av trygghet och öppenhet förstår jag varför de gjort som de gjort. Att se maten på detaljnivå och glada människor bidrar till att förstärka deras varumärke på det rätta sättet.

Organic Makers håller det enkelt och stilrent där man får en trygghetskänsla för de som företag utan att behöva försöka för mycket. Deras fokus ligger på att få männsikor sugna på att skapa sina egna produkter med deras råvaror vilket de lyckas med. Deras förstasida består inte bara av produktbilder, utan främst artiklar, guider och recept.

Unga aktiesparare lyckas även de med att man som besökare ska bli sugen på att starta med aktier. Det är inga grafer eller bilder på siffror. De håller det enkelt och lekfullt så man ska våga klicka sig vidare och till slut bli medlem.

Även fast alla dessa webbplatser är ute efter att sälja skulle det absolut inte fungera om de bytte design med varandra. Deras individuella mål, syften och målgrupper skiljer sig, och det märks tydligt på designen de alla har valt.
