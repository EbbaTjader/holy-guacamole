---
---
Redovisning kmom04
=========================

Detta innehåll är skrivet i markdown och du hittar innehållet i filen `content/redovisning/04_kmom04.md`.

Skrivuppgiften var jätterolig att göra! Det var även skönt att lugnt komma in i det akademiska skrivandet då det var ett tag sedan man gjorde det sist. Jag tänker inte så ofta på vilka färger som webbplatser använder sig av, mest på design och användarvänlighet. Det var kul att ändra fokus och försöka förstå vad de olika webbplatserna vill förmedla.

Mina tolkningar av de olika temana känns rätt generell. Det minimalistiska temat fick ett monokromt färgschema där jag höll mig till vitt samt ljusgrått för navbaren. Svart användes endast till texten. Jag ville ha en accentfärg då det annars blir för tråkigt tycker jag. Jag tog den gröna färgen på "dbwebb-lövet" och satte den på alla länkar. I colorful valde jag ett triadiskt färgschema. Det är inte det vackraste användandet av färgerna får jag medge, men det skulle vara mycket färg så då blev det färg överallt. Jag ville inte ha för skrikiga färger heller så de blev lite dämpade.
I dark ville jag ha samma minimalistiska känsla som i minimalistic men satte istället färg på footern för att den skulle synas mer och tog bort accentfärgen helt. Jag höll mig även här till ett monokromt färgschema med svart, vitt och grått.
I både minimalistic och dark ville jag ha det luftigt och satte därför samma färg på inner-wrap som resten av bakgrunden.

Colorful kändes som ett roligt tema och jag ville då ha ett roligt typsnitt. Där valde jag en font som ser handskriven ut. I minimalistic och dark tog jag enkla typsnitt som är lätta att läsa och är i sans-serif.

Jag hade tänkt göra ett bastema och kopierade kmom03 till kmom04.less. Dock använde jag mig inte av den filen till slut. De nya temana i denna uppgift ser nästan likadana ut som kmom04.less/kmom03.less så jag ser inte varför jag skulle använda mig av kmom04.less som bastema. Alla teman har samma upplägg och kod, det enda som skiljer är vilken modul som importeras och såklart färger och typsnitt. Min TIL för detta kursmoment är att en så "enkel" sak som färg kan göra enorma skillnader i hur man uppfattar en hemsida. Det kan ha samma struktur, men att bara byta färg kan  ändra sinnesstämningen helt.
