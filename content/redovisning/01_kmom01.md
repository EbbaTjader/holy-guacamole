---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.

Jag har inte arbetet med ramverk tidigare. Det känns fortfarande oklart VAD ett ramverk
verkligen är. Hur det ser ut och fungerar. Men det klarnar nog upp allteftersom vi pysslar med det. De nya verktygen och teknikerna i labbmiljön är för mig okända sedan tidigare.
Det känns dock inte så komplicerat och jag gillar hur allt bör dokumenteras och taggas. Det blir
en bra ordning och strukturering. Jag har fortfarande inte alla nya kommandon för terminalen i huvudet så det får jag tjuvkika på under de kommande kursmomenten.

Några förutfattade meningar inom design och användbarhet skulle jag inte direkt säga att jag har.
Dock tycker jag det är fruktansvärt roligt och intressant! Så fort jag är inne på en hemsida eller
app är det som att mitt undermedvetna letar efter förbättringsaspekter. Jag lyckas nästan alltid
hitta en eller flera saker som jag skulle velat ha gjorts på ett annat sätt. 

Det gick bra med min första lilla styling av hemsidan. Den ser ju fortfarande hemsk ut men det blev en del förbättringar iallafall! Det finns ju så mycket man kan göra med CSS och jag vill lära mig så mycket jag kan!

Min TIL denna gången är att det är både enkelt och komplext att designa en hemsida. Det gäller att verkligen ha koll på hur alla element jobbar. Ändrar man en sak så kan allt runtomkring fara iväg, eller så händer ingenting istället. Det är roligt att klura och testa olika grejer! Förutom när man testat allt och det ändå inte blir som man tänkt sig.
