---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

Jag tycker LESS verkar bra och smart. Det är väldigt praktiskt med de olika modulerna. Jag har samma antal moduler/filer som Mikael då jag följde videoserien,
och det känns som tillräckligt just nu. Jag skulle kunnat organisera upp LESS-koden bättre i varje fil så allt som har med samma område att göra är på samma plats. Men det är så lite kod just nu så det väntar jag med tills vi skriver mer och det verkligen behövs.

Makefiler och make är nytt för mig. Jag förstår fortfarande inte riktigt syftet med det. Vad är det i vår hemsida som kräver make? Jag har kollat i makefilen men det säger mig inte direkt något. Det har iallafall inte varit några problem att installera eller använda det så jag är nöjd. Att kompilera LESS till CSS var inget jag direkt reflekterade över. Hade inte ens tänkt på att vi gjorde det innan jag läste den frågan. Det är en hel del saker vi gör som jag inte förstår fullt ut. Varför, hur allt jobbar ihop. Det är väldigt många filer och jag har lite svårt att hänga med ordentligt.

Min design är väldigt simpel, med övervägande neutrala färger men som ändå har stänk av färg där jag tycker det behövs. Jag ville ha färger på sidan som knöts samman med header-bilden. Jag hade ingen plan faktiskt, utan jag såg var sidan tog mig helt enkelt. Min TIL för denna uppgift är att hemsidor kan vara så mycket mer komplexa än man tror. Det är så fruktansvärt många divar och SÅ många olika namn. Jag har svårt att hitta klassnamnet på det jag vill ändra. Ett objekt som jag skulle tro bara hade ett namn, är egentligen omringat av tre andra divar som i sin tur verkar ha flera stycken namn. 
