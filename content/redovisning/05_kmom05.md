---
---
Redovisning kmom05
=========================

Detta innehåll är skrivet i markdown och du hittar innehållet i filen `content/redovisning/05_kmom05.md`.

Jag valde att undersöka laddningstiden på sidor som har många bilder, därför tyckte jag det passade perfekt att använda samma webbplatser som i undersökningen för kmom04. Jag var förvirrad ett tag över vad jag skulle kolla på i devtools network. Jag visste inte om jag skulle kolla på "resources" eller "transferred" när det kom till att mäta sidans storlek. Jag googlade men fick inget bra svar, så jag gick på "transferred" då den siffran var störst. Det var intressant hur det kunde skilja jättemycket i antal resurser och storlek utan att det var en lika markant skillnad i laddningstiden.

Jag tycker Cimage är jättesmidigt och det var roligt att använda det. Jag visste inte att det fanns ett sådant inbyggt verktyg. De få gånger jag behövt göra något med bilder har jag använt något onlineverktyg. Jag testade Gimp för flera år sedan men fastnade inte för det. När jag har fixat mycket med bilder har det varit på mobilen, så då använde jag olika appar. Photoshop använde jag i gymnasiet när jag gick en designkurs, men har sedan dess tappat den kunskapen.

Desinax-modulen gick bra att använda. Jag kikade i filerna och testade responsiviteten på min sida och kom fram till att inget behövde ändras eller läggas till. Det som redan står i filerna funkar jättebra med alla skärmstorlekar. Allt som allt så tycker jag om desinax! Min uppfattning kring bilder på webben... Det vet jag inte riktigt. Förutom att det är många som har dålig responsivitet och dålig upplösning. Nästan alla onlinebutiker har så man kan zooma in på bilderna för att se detaljer. Dock är det tyvärr många bilder där kvaliteten blir usel vid inzoomning, så man kan ändå inte se några detaljer. Lång nedladdningstid av bilder har jag också stött på i mina dagar, främst på mobilen och på hemsidor som kanske inte är så stora, som små webbutiker eller bloggar.
Min TIL denna gång är att man tydligen kan göra massor på en bild direkt i koden med hjälp av Cimage. Jag hade ingen aning om att det fanns och det är väldigt behändligt!
